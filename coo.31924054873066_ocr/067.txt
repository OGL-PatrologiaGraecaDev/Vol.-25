
le PROLEGOMENA. Liv
M——__
IN VITAM SANCTI ATHANASII MONITUM.
1. Sera querimonia esset, aequalibus amicisque Athanasi vitio dare, quod tanti viri
gesta silentio praetermiserint neque ullus familiaris ea scribendi provinciam susceperit,
quae jam haud sine ingenti labore hinc et inde e monumentis veterum repeti possunt. Du-
rae partes {nobis} sunt, cum haud minor sollicitudo incumbit qui caveamus commenta et
fabulas, quam quo pacto vera et germana deprehendamus. Nc nos tamen curarum ni-
mis poeniteat divino consilio prospectum est, quando Athanasii scripta bene multa a tempo-
rum _injuria vindicata sunt, quorum ope plerumque vera a falsis internoscere sit facultas.
Quod si salva et integra omnia essent, facilius foret a commentis, a praeposteris putandi ra-
tionibus, a turbato rerum ordine, quae ut plurimum in reliquis scriptoribus occurrunt, sese
expedire.
2. Ut enim ab iis ordiamur, qui tempore Athanasii vixerunt, Eusebius perpauca affert
Athanasii vitam spectantia, ac mutuae cum Arianis operae causa, suspiciosissima. Quod
autem per mihi mirum videtur, ne verbum quidem de Athanasio affert, nihil de pugnis
cum Ariana hmresi, nihil de Tyriis rebus, et quasi per dissimulationem ignorandi omnia
praeterit, puta quia gestorum pudor silentium imperaret. llilarius multa affert opportuna
Athanasii vitae adornandae: at eorum pleraque apud Athanasium item leguntur, ita ut
pauca nova et ab aliis intacta referat. Jam ad eos accedamus, qui proxime Athanasii aeta-
tem vixerunt, ita ut senem et videre et alloqui potuerint. Gregorius Nazianzenus praeit
aetate dignitateque, par sane enarrandis Athanasii gestis, quantumvis tritum ac vulgarem re-
rum usum excedant. Verum ille ut scite atque naviter oratoris munus explevit, ita iejune et
tenuiter res, acta, tempora tetigit, ut ejus Ἐγκωμίῳ perfecto haud multum doctiores abeamus,
imo vero incertiores in plerisque quam dudum fuimus, ob minus accuratam certarum
rerum memoriam.
3. IEqualis huic Epiphanius, de Meletianis, Arianis, Semiarianis, Dimaeritis agens,
multa dixit Athanasii historiam spectantia ; at quae de Mclctianis ait, cum ex Meletiano
quopiam hauserit, et plerumque commentitia sint, nedum quidpiam lucis allerant, fucum
factum accedere videntur. Reliqua melioris notae verum implicata saepe et pauca pro
tantarum rerum usu. Rufinus suppar, negligentiae nomine passim suspectus, nimia facili-
tate historiolas multas invexit, quae ﬁngentis magis artificium quam rem vere gestam
oleant: hinc est ut caute incauti ducis vestigia sectari necesse plerumque sit. Tam prae-
posterus est in temporum rationibus, ut, cum Socrates illo actore priores Historia: suae
libros conscripsisset, ubi se longius abductum sensit, a Rufino in deviis locis actum se
questus, a cursu ipso gradum revocaverit, et aliam ingressus viam sit. Sulpitius Severus
importuna brevitate praeterlabitur, ut vix rem quae agitur ob oculus ponat: pauca de Atha-
nasii vita narrat, perplexe satis, neque magni ad ejus historiam est usus. Auctor Vitae
Pachumii, quae super in Actis sanctorum, tom. III Maii, cusa fuit, non pauca suppeditat
nova, prmclara, hactenus intacta, similiterque epistola Ammonii cpisc0pi Athanasio
aequalis, secundum eam Vitam cusa. Socratus Rufinum, ut mox dictum est, auctorem et
ducem secutus est in prioribus Historiae suae libris, donec se abactum procul sensit, et no-
vam historias viam ingressus est; neque scipso feliciore duce usus est, quam Ruﬁno;
plurima ex Sabino Macedoniano hausit, vel eo nomine suspecta ct cavenda: quantum
vero in ordine et tempore perturbationem attulerit, pluribus cst alias commonstratum.
Sozomeuum aiunt vulgo ex Socratis scriptis omnia fere expiscatum esse, et nos statim
rumore auctore idipsum putabamus; verum longe alio modo rem se habere deprehendi-
mus, et tractatione diuturna comperimus, multo praestantiorem esse Sozomeni quam So-
cratis Historiam. Etsi enim ut plurimum consimili rerum ordine procedit, plurima certe
affert Optimae notae, ab Socrate intacta, inobservata, aut minus accuvate recensita: cujus-
