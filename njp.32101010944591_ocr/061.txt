(ρ) Τιιευα. ibid

'1." PBOLEGOHENA.
proposito nobis minime fuisse, ut omnia Arium, Arianos aliosque hereticos illius (elatis;
itidemque Alexandrum Alexandrinum, Hosium, Marcellum, Serapionem, aliosque Atha-
nasii familiares aut synodos spectantia recensere; sed solummodo ea qua: vel ad Atha-
nasii Vitam pertinent, vel ad eam proxime accedunt. Etsi porro curarim pro facultate,
ut narrationem gestorum ne interciperem : at ubi incidunt controversiae, et interpellatu
opus, tum paulum spatii sumo, et paucis ad quaestionem allatis destinatum persequor iter.
Nova non pauca, nec quod sciam hactenus observata, animadvertent eruditi. Annalium
more adornata omnia sunt, opportuno scilicet, ac dictis viris acceptissimo. Tametsi
vero, si quid occurrat in gestis difﬁcultatis, id, ut plurimum, quoad facultas tulit,
expendimus, quaedam tamen, ut evenire solet, prtetermissa sunt, quas jam explicemus
oportet.
6. Diximus ad annum 322. num. 1, videri nobis Colluthum, temerarium illum presby-
terum qui suopte arbitrio jus constituendi presbyteros sibi arrogabat, eumdem ipsum
esse qui epistolas synodi Alexandrinae, anno 321 celebrata, prior subscripsit; secus arbi-
trati sunt alii viri docti. Rem paucis lectori expromam. Arius damnatur cum sociis in
synodo Alexandrina anno circiter 320 vel 321. Damnationi Arii sub‘scribunt presbyteri
omnes Alexandrini et Mareotici, et diaconi, quotquot scilicet ad Arium non desciverant :
inter hosce presbyteros Colluthus unus hoc nomine fertur, qui prior dat suffragium con-
tra Arianos : Colluthum vero audacem illum, infensum Arianis fuisse narrat Alexander
Alexandrinus in epistola sua ad Alexandrum ConstantinOpolitanum (α). Hinc conjectamus
Colluthum dissidii auctorem eum ipsum esse qui Synodo Alexand rinaa primus subscripsit.
Nondum enim quo tempore celebrata synodus Alexandrina fuit, anno scilicet 320 vel 32!,
nefariam illam rem aggressusfuisse videtur Coiluthus; nam si iam orsum et publicatum
malum fuisset, qua) causa erat quod de tanto ausu nihil in ea synodo ageretur? Res sane
est ad synodos pertinens, et gravissima quidem. Sin vero orsum dissidium Colluthianum
non erat cum ejusmodi synodus celebrata fuit, quid vetat quin putemus Colluthum pre-
sbyterum, qui synodo Alexandrina) primus subscripsit inter presbyteros, et solus hujusce
nominis ibidem memoratur, eumdem ipsum esse qui dissidii paulo post auctor fuit (b);
~cum hic quoque et presbyter Alexandrinus, et Arianis, initio saltem sectze suae, infensus
fuerit, ut testatur Alexander episc. Alexandrinus? Aiunt autem ex adverso, Alexandrum
ita de Collutho schismatico verba facere, ut indicare videatur eodem quo Arius temporc
ipsum turbas movisse; et Epiphaniam hear. uix dicere, Colluthum, Sarmatam, Carpo-
nem et Arium presbyteros, quibus erant quatuor Alexandrinas Ecclesiae contributae, tur-
barum auctores fuisse et populi Alexandrini multitudinem in varias distraxisse partes.
Qui Epiphanius hmo dicendo videtur iudicare, eodem tempore obortas fuisse illas Alexan-
drinas factiones; atque adeo Colluthum jam tum cum Arius damnaretur defecisse ab Ec-
clesia, ideoque non illum ipsum esse qui Alexandrinae synodo prior ex presbyteris
suﬂ'ragium dedit. Verum nemo, ut spero, citra praejudicatam opinionem Alexandri et
Epiphanii verba leget, qui existimet eos ita stricte tempus signiﬁcare voluisse, ut eodem
omnino temporis puncto Arium, Colluthum et alios dedisse turbas et schismatis auctores
fuisse narrent. Et vulgatum est ut eodem tempore gesta dicamus, quas modico temporis
spatio, licet alia prius, alia posterius, evenerint. Ad hinc ex Epiphanio haud invalidum
pro nostra Opinione argumentum eruitur. Cum enim in Alexandrina synodo superius
memorata, Arius, Carpones et Sarmates damnentur, ac de Collutho nulla mentio sit; nisi
in subscriptionibus presbyterorum Alexandrinorum ubi primas ille tenet; hinc sane con-
ﬁci videtur, Colluthum nondum aperte defecisse, et eum ipsum esse qui suffragium ad-
versus alios dedit, et paulo post auctor dissidii fuit. Idem autem Colluthus, anno 32h, ab
Hosio in synodo Alexandrina iu ordinem redactus est. Totam rem eruditi lectoris arbitrio
permittimus.
7. Ad annum 326, num. 1, diximus mortem Alexandri Alexandrini prtesulis a quibus-
(ξι) Iheoq. ub. ι, cap. 4.
